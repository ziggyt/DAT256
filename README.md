# Projekt DAT256 - Samåkningsapp "Sami"

Vi vill göra en app för samåkning. Vi kallar den Sami.

Idén är att appen ska matcha användare som vill till samma destinationer så att de kan samåka. Som förare lägger man upp ett inlägg för en resa och andra användare kan då checka in på den. Genom appen delar resenärerna på kostnaderna. Föraren får en skälig ersättning där alla delar på förslitnings- och bensinkostnader. Tanken är alltså inte att en förare ska kunna tjäna pengar på appen utan snarare att man sparar genom samåkning. Det är därmed differentierad från ex. Lyft och Uber. Genom att ta ett påslag för varje transaktion får företaget intäkter.

Till detta kommer appen utnyttja sig av Gamification. Tanken är att göra samåkning till ett spel där man tjänar “miljöpoäng”. Genom att man gör samåkningsresor erhåller man poäng i appen för insparad koldioxid. Detta kommer sen publiceras i listor i appen där man kan tävla i grupper mot varandra eller bara helt publikt. Företag och organisationer skall kunna göra en grupp och låta sina anställda tävla mot varandra i vem som samåker mest, alternativt tävla mellan olika avdelningar. Det blir ett roligt sätt att aktivera anställda för att bli mer miljövänliga samtidigt som fler anställda interagerar med varandra. Poängen ska även kunna användas för att få rabatt på reseavgiften.

Projektet avser att ta fram en demo för denna idé som visar grund-funktionaliteterna och kan fungera som en MVP.
